肝病卅法
肝气、肝风、肝火，三者同出异名。其中侮脾乘胃，冲心犯肺，挟寒挟痰，本虚标实，种种不同，故肝病最杂而治法最广，姑录大略于下。

肝气证治（九法）

1.一法曰：疏肝理气。如肝气自郁于本经，两胁气胀或痛者，宜疏肝，香附、郁金、苏梗、青皮、橘叶之属。兼寒，加吴萸；兼热，加丹皮、山栀；兼痰，加半夏、茯苓。
2.一法曰：疏肝通络。如疏肝不应，营气痹室，络脉瘀阻，兼通血络，如旋复、新绛、归须、桃仁、泽兰叶等。
3.一法曰：柔肝。如肝气胀甚，疏之更甚者，当柔肝，当归、杞子、柏子仁、牛膝。兼热，加天冬、生地；兼寒，加众蓉、肉桂。
4.一法曰：缓肝。如肝气甚而中气虚者，当缓肝，炙草、白芍、大枣、橘饼、淮小麦。
5.一法曰：培土泄木。肝气乘脾，脘腹胀痛，六君子汤加吴茱萸、白芍、木香。即培土泄木之法也。（温中疏木，黄玉楸惯用此法）
6.一法曰：泄肝和胃。肝气乘胃（即肝木乘土），脘痛呕酸，二陈加左金丸，或白蔻、金铃子。即泄肝和胃之法也。
7.一法曰：泄肝。如肝气上冲于心，热厥心痛，宜泄肝，金铃、延胡、吴萸、川连。兼寒，去川连，加椒、桂；寒热俱有者，仍入川连，或再加白芍。盖苦、辛、酸三者，为泄肝之主法也。
8.一法日：抑肝。肝气上冲于肺，猝得胁痛，暴上气而喘，宜抑肝，如吴萸汁炒桑皮、苏梗、杏仁、橘红之属。       
9.一法曰：散肝。木郁则达之，逍遥散是也。肝欲散，急食辛以散之，即散肝是也。

肝风证治（七法）
肝风一证，虽多上冒巅顶，亦能旁走四肢。上冒者，阳亢居多。旁走者，血虚为多。然内风多从火出，气有余便是火，余故日肝气、肝风、肝火，三者同出异名，但为病不同，治法亦异耳。
10.一法曰：熄风和阳。如肝风初起，头目昏眩，用熄风和阳法，羚羊、丹皮、甘菊、钩钩、决明、白蒺藜、即凉肝是也。
11.一法曰：熄风潜阳。如熄风和阳不效，当以熄风潜阳，如牡蛎、生地、女贞子、玄参、白芍、菊花、阿胶。即滋肝是也。
12.一法日：培土宁风。肝风土逆，中虚纳少，宜滋阳明，泄厥阴，如人参、甘草、麦冬、白芍、甘菊、玉竹。即培土宁风法，亦即缓肝法也。
13.一法日：养肝。如肝风走于四肢，经络牵掣或麻者，宜养血熄风，生地、归身、杞子、牛膝、大麻、制首乌、三角胡麻。即养肝也。
14.一法日：暖土以御寒风，如《金匮》近效白术附子汤，治风虚头重眩苦极、不知食味。是暖土以御寒风之法。此非治肝，实补中也。
15.一法日：平肝。金铃、蒺藜、钩钩、橘叶。
16.一法日：搜肝。外此有搜风一法。凡人必先有内风而后外风，亦有外风引动内风者，故肝风门中，每多夹杂，则搜风之药，亦当引用也，如天麻、羌活、独活、薄荷、蔓荆子、防风、荆芥、僵蚕、蚕蜕、白附子。

肝火证治（六法）
肝火燔灼，游行于三焦，一身上下内外皆能为病，难以枚举。如目红颧赤，痉厥狂躁，淋秘疮疡，善饥烦渴，呕吡不寐，上下血溢皆是。
17.一法曰：清肝。如羚羊、丹皮、黑栀、黄芩、竹叶、连翘、夏枯草。
18.一法曰：泻肝。如龙胆泻肝汤、泻青丸、当归龙荟丸之类。
19.一法曰：清金制木。肝火上炎，清之不已，当制肝，乃清金以制木火之亢逆也，如沙参、麦冬、石斛、枇杷叶、天冬、玉竹、石决明。
20.一法曰：泻子。如肝火实者，兼泻心，甘草、黄连。乃实则泻其子也。
21.一法曰：补母。如水亏而肝火盛，清之不应，当益肾水，乃虚则补母之法，如六味丸、大补阴丸之类。亦乙癸同源之义也。
22.一法曰：化肝。景岳治郁怒伤肝，气逆动火，烦热胁痛，胀满动血等证，用青皮、陈皮、丹皮、山栀、芍药、泽泻、贝母，方名化肝煎。是清化肝经之郁火也。

肝寒肝虚等证治（八法）
23.一法曰：温肝。如肝有寒，呕酸上气，宜温肝，肉桂、吴萸、蜀椒。如兼中虚胃寒，加人参、干姜，即大建中汤法也。
24.一法曰：补肝。如制首乌、菟丝子、杞子、枣仁、萸肉、脂麻、沙苑蒺藜。
25.一法日：镇肝。如石决明、牡蛎、龙骨、龙齿、金箔、青铅、代赭石、磁石之类。
26.一法日：敛肝。如乌梅、白芍、木瓜。
此三法，无论肝气、肝风、肝火，相其机宜，皆可用之。
27.一法日：补肝阴。地黄、白芍、乌梅。
28.一法日：补肝阳。肉桂、川椒、苁蓉。
29.一法日：补肝血。当归、川断、牛膝、川芎。
30.一法日：补肝气。天麻、白术、菊花、生姜、细辛、杜仲、羊肝。
医话
1.医虽小道而义精，工贱而任重。余自习医以来，就藐业业，造次①于是，颠沛于是，历经卅余年，成就些微事业，多从困苦勤慎中得之。汝辈学医，且将游戏念头，删除净尽，然后耐烦做去，何愁不日进于高明。

2.医仁术也，其心仁，其术智，爱人好生为之仁，聪明权变为之智，有余而智不足，尚不失为诚厚之士，若智有余而仁不足，则流为欺世虚狂之徒。

3.凡治一病，先须细心诊视，其病虽轻，亦不可轻许无事，恐其人困病轻而白忽，致生他变也。其病虽重，亦不宜决裂绝，恐病家闻而生怖，愈效慌张也、然真正无妨，与绝证毕具不可救者，不在此例。

4.曾有一病人，年约十三四，其母呼之出外厢诊视，其而色青黄而无和悦之气，目向下视，亦不转瞬，其脉小，身无热，问其疾苦不答。其母代言曰：咳嗽十余日矣。余处以平常治嗽套方一剂，明日即死。余闻之骇然，自咎识浅术疏。后又遇一船家，年约四十，面色虽不青，然神呆目睛不转，脉亦小，病咳嗽气急，问其疾不答，余即回却，后两日果死矣。此属肺绝证，经曰：肺绝之脉，如风吹毛。盖言其细也。前二证神气已离，其死必矣。

5. 又见一女子，年十八九，四月间患时证，与其母同日得病，至七日同时战汗，其母战陷发厥而死，女正得汗未收，闻母死惊起，号淘痛哭，极力劝慰方止，自此如醉如呆，兀坐不语。邀余诊治，脉极弦而锐，目睛环转不定，此为胆绝之候也。因惊伤胆，神魂尖守，不可为也。果至晚发狂而死，经云：少阳终者，目睘绝系，绝系者，一日半死。又曰：得神者昌，失神者亡。又曰：狂言者失志，失志者死。

6.脏结为死证，仲圣戒不可攻。余曾治二人，皆不治而死。其一素有肝气，其一素有癖块，皆卒然腹中硬满大痛，得食则呕，二便不行，腹中硬块或竖或横者数条。初用深师七气汤，如吴萸、官桂、木香、厚朴、乌药等，送下备急丸五粒，不得利。又转用许学士温脾汤，亦不得利。他医进仲景黄连汤加肉桂，痛呕亦不止。一人四日死，一人三日死，竞一无办法。
旭高自按：或曰：灸关元或可救。然其人痛无暂安，安能施灸法哉？每思阴邪盘踞，脏气凝结，不通不出，若用通阳之属，如附子、肉桂、干姜、半夏、茯苓、乌药、泽泻等味，送下来复丹通脏腑之阳，理三焦之气，假我数年，再遇斯证，得试此法，未识何如？

7.一妪年五十有余，当冬月大便后，腹中微痛，胸闷满，恶心，微恶寒，微发热。初医以为感寒，用疏通发散药不效，延至旬外，邀余治之。诊得脉左沉小，右脉浮而无力，此中气而感寒也。当用六君子汤，加炮姜、木香、苏叶汁，意议已定，方亦写出。适某医来，与之商订，将方请正。医曰：“今病已十余日不大便，且胸腹满闷，暂缓参、术、炮姜，易入枳壳、瓜蒌，稍磨紫金锭，香开气分，治其痛满。”病者正愁大便不通，未敢进食，主翁亦畏投补剂，恐滋胀满，遂听某医之言。余亦未便与之争论。讵知药下即大解，初尚稀糖，后即稀水，泄泻不休，肢冷不温。明甘，某医始议参、术、炮姜，急煎已不纳矣，是晚遂毙。此役也，深悔余无主见，假如当时力争，犹可挽救，计不出此，坐令致毙，余深痛悔。
  旭高自按：或曰：参、术、炮姜但迟一日，先一日则生，迟一日则死，恐亦未必？余曰：不然，当其大便未泄，元气未脱，早用此方，十能救五。窃忧世俗，一患重证，必多延医，众因病重，不肯负责，互相推诿，致误事多矣，概夫！

8.浦瑶官年三十二，形胖，多痰多湿，九月间因劳碌荤酒数日，遂得伏暑证。初起寒轻热重，如疟状，一日轻，一日重，五六日后，但热不寒，舌苔干黄，大便不通，热甚烦躁，脘腹硬痛。余用大柴胡一服如神，安稳一日，仍复烦躁，舌根苔仍干黄，据其脘腹犹痛，改用鲜斛、瓜蒌、连翘、山栀等，送下滚痰丸三钱，是晚便泄三次，明日诊视，诸恙霍然，余亦许其无事。讵知薄暮，心中难过，外不发热，手足不温，神疲如迷，喉中汨汨不休，如咽唾之声，口角津津，涎沫流出不止，直至三更，发厥数次，病家惶恐，甫明即求治。诊得脉细如丝，舌苔黄者变白，而且湿腻，余亦为之惊愕，此所谓“热病未己，寒病复起”是也。因其人中气不足，两下之后，中气愈亏，致太阴寒痰上升，故有此急变。进附子、草果、干姜、半夏、茯苓、陈皮等味，或可挽救。病家曰：“先生昨日用寒，今日用热，有是理乎？抑有所据乎？但此子性命，全托先生身上。”余闻此言，因徐徐告曰：“医之心，仁心也，所以敢冒不韪，而随机应变，有是证，必有是药，昨热用寒，今寒用热，又何疑乎？余肯写此方，是余之热心也，服与不服，余不相强，然势已急，欲图万一之幸，舍此别无良法。“言毕辞归，次日复来请，盖喜其昨幸服药见效矣。连进附子四贴而痊。然寒证己退，已能啜粥数盏，尚有余波，仍复寒热如疟，但不甚重耳。再以豆卷、半夏等平调，五、六剂而瘥。

9.钱氏子翩翩少年也，未完婚，春心勃勃，偶宿妓，勇于使内，染淋浊，茎中作痛连毛际。医用分清渗利药，淋痛俱减，但觉少腹中央，下连毛际时隐痛，以后或大痛，或微痛，或不痛。或用金铃子、延胡索，或用吴萸、乌药，或用韭根、两头尖，皆不效。一医用肉桂五苓散，痛止两日而复作，又用补中益气汤，其痛更甚。始邀余诊，余望问之下，知此子肾气素亏，竭力使内，又斫伤肾气，败精化而为浊，初医过用渗利寒药，再伤肾脏之阳，医用肉桂止痛，痛止二日者，得温通之力也。改用升提补中药，痛势反甚者，下焦精气两亏，升其阳则肾益亏也。当用金匮肾气丸，补阴中之阳，据其宅窟而招安之。服下痛果定，有时仍微痛，连服肾气汤十余贴，后改用肾气丸，每朝服三钱，月痊愈。
  旭高自按：夫此病用肾气丸而无疑者，全从服过肉桂止痛二印悟出，古人云：会心处非别有玄妙也。

10.有人染杨梅疮，服过轻粉升药，抑遏其毒于内，疮愈之后，多致筋骨挛痛，数年之后，随其痛处，必发出一块，色白不红，渐溃腐烂，连年累月，不肯收敛，遂成废疾。《疡科心得集》中载十味淡斋方，忌食盐味一百二日，无有不愈者。然有脾胃薄弱，骄恣任性之人，不肯服淡，将如之何！余见《外科发挥》载一方，用士茯苓四两，气虚加四君子汤一两，血虚加四物汤一两，煎汤饮月余即验。《集验方》更加皂荚子七粒、川椒四十九粒，有热者再加芩、连，仿此治之，亦一法也。

11.凡生疗疽部位，初起一粒虽小，须要小心，切不可说无事，余尝见唇疗一粒，其形甚小，并无寒热，以为无事，其人能食酒肉，亦不避风，三五日后，即走黄而死。对口发背，变端稍迟，然断不可轻视忽略，说话之中，须要活落，免致担忧。

12.有孕无孕，辨别最难，方书虽有“手少阴脉动甚者，妊子也”一句，然竟有心脉不甚显著者，大抵经阻二三月，小有寒热，或时呕恶，是为怀子之象。若腹中痛者，非胎也。若乳头紫黑色者，是胎也。乳头转色紫黑，乃是有胎之的候。再者，察其人形象康健否，虽有时不食，有时仍能食，此即所谓疑病也。

13.凡看咳嗽病，或阴精亏损之体，或元气素弱之躯，无病之时，已先腿足乏力，或手足心灼热，在女子或经水不调，而渐生咳嗽，便是虚劳之根，切不可大进辛温消痰以及表散之药，便宜甘润生津，如川贝、玉竹、甜杏仁、稽豆衣、沙参等类。若兼头眩心悸，加入茯神、滁菊之类。或有稍风邪而起者、亦不过加入桑叶、桔梗之属。倘若但以前胡、杜苏子、牛蒡、荆芥、防风、橘叶、橘红、枳壳、莱菔子等味，必致劫津而成喘逆呛咳，及见恶寒潮热，虚劳之病成矣。此等病甚多，切宜仔细。

14.一妇人通身发出红斑，大者如黄豆，小者如绿豆，皆平而不肿，又无脂水，至夜则痒甚，口中稍可，此是血虚生风，询其证，经水一月两至，淋漓不断，且头眩、心跳、心嘈，显然血虚生风，热灼营阴，肤发红斑而搔痒也。用生地、阿胶、橹豆衣、白芍、胡麻等而瘥。若认为风湿，而用祛风燥湿则谬矣。

15.饮邪作痛，在胁为多，或停中脘。其痛也，或呕酸苦青绿水，或腹中漉漉有声，或大便泄泻稀水，则痛反松，脉沉而弦，是其候也。治宜温通蠲饮，如干姜、半夏、陈皮、茯苓、桂枝、泽泻等味。昔见一中年妇人，病脘胁痛，皆以为肝气，服药不效。饮食泛呕而不纳，十余月米粒不进，但饮茶数口而已，一日，呻吟不安，嘱咐后事，众皆以为必死。倾忽呕稀水半桶，倦极不语者半日，醒后渐思食，以米汤少少饮之，不呕，再与稀糊粥少许频频饮下，亦不呕，从此调理月余，居然平复。今岁见一老妪年逾七十，亦病脘痛，舌苔微白，诸药不效，后竟不服药。米粒不进共十八日，惟瞑目待毙而已。知忽然泻出稀水黄粪甚多，从此渐思谷食，未几即复，今已谈笑自若矣。
  旭高曰：是证之得不死者，虽然粒食不进，但神气全无死象，如痛定时言语清楚，其正气尚未脱离，是以不致于死，得能平复。须知腹痛证，若大痛不休者，必死且速，若时作时止者，未必便死，亦临证之要决。

16.高氏女将出阁，夏末秋初，赶紧刺绣，黄昏早起，劳碌殊甚。于七月十三日清晨，出开窗，忽闻鹊噪，顿生惊疑，汗出浃背。早膳食面一碗，遂觉嫌不怡，至夜忽发热，头大痛。初医以为肝阳，但用清泄重镇之剂，如羚羊、决明等药。不效。再易一医，用龙胆泻肝汤送下当归龙荟丸，讵知药入即吐，从此汤水不得进，纳即呕吐，壮热无汗，神识昏蒙，满头皆痛，小溲短赤，始邀余诊。及余至，适值老医张三明亦至，同至内诊视毕。张曰：“壮热无汗，必夹风邪，舌苔黄腻，必夹痰浊，虽有肝阳，当先解表化痰。”余亦以为然。遂用牛蒡、荆芥、薄荷、蔓荆、滑石、半夏、橘皮、竹茹，磨冲玉枢丹。明日又来请，据云，病大增剧，一夜不安，几乎发厥，闻之骇然。随往诊视，询之，乃知咋日仍服苦降清泄之方。余畴踏良久而后言曰：“内因肝风上升，外因暑风狭积，论理当散风邪兼消食积，而后清镇肝阳，既得多方转侧，今已先授清镇，将胃中所蕴之痰浊食滞，尽阻遏在中，气不得通，因而呕逆，邪不得散，因而壮热，无汗，舌苔黄浊，大便六七日不通，脉象弦滑数疾，病机偏向于里，虽头痛如破，固属肝阳，而神糊烦躁，胸瞩已如燎原，为今之计，莫若且用凉膈散，表里双解，俟得汗得便，神气稍清，再进熄风和阳之药，循序图治，庶可渐臻坦途”。于是竟疏凉隔散全方，服下得寐，少倾，先出栗粪，后下稀溏三四次，遽而一夜安然。直至黎明，木旺阳升之际，忽手指牵引，面色变青，举家慌乱，以为痉，莫可挽救。邀集诸医商讨，皆言难治，其危在倾刻，深怪凉隔之非。众楚方咻，适余应邀请亦至，诊得脉象弦，特少和，神气略清，头痛时止时甚。余目：“诸公所言戚在迩，有何确据？"众日：“脉细数，肢冷，手足搐，岂非痉厥！”余曰：“唯，唯，尚容缓想。得汗得便，一夜安然，表里尽行畅达，肢虽不温，而非厥冷，是热退而和也。头痛时作，乃肝阳为剧耳。舌苔黄腻，仍兼痰浊。此时当用熄风和阳，化痰安神之剂为治。众议遂息。乃投羚羊、决明、半夏、茯神、川连、橘红、枳实、钩钩、菖蒲、竹沥、姜汁等味，调珠珀散六七分。明日再诊，喜其病势渐安，即仿此加入鲜薄荷根，因其喉间痰腻，直身尚微热，而无汗也。连进两服，而诸证皆平矣。

17.温邪证三五日，或六七日，面自肢体发黄者，多生于茶客酒客辈，平日素多湿热，一受温邪，秽浊蒸熏，即发黄疸。往往外无大热，苦苔浊厚，而又烦躁不安，渴不多饮，神气昏狂，或有汗或无汗，脉或大滑，或沉数。或用茵陈、栀子、大黄，或用犀角、鲜地、茵陈、石斛、苓、栀、芩、滑、如甘露饮等，所见五六证皆死。大抵《伤寒论》中发黄，无秽浊蒙闭，故无汗者用麻黄连翘赤小豆汤，使湿热从外面泄。有汗者用茵陈蒿汤，使湿热从下而泄。此温邪发黄，湿热蒸熏于外，浊蒙闭于内，故难治，当细细参究，质问诸博雅，姑记于此，验后之得失。

18.凡虚体及吃鸦片之人，病温邪五六日，忽然烦躁，大汗出面热仍不退，神识反昏，或反大热、烦躁、昏狂，此属正虚不能敌邪外出，而反内陷也。或停日，亦有再作寒慄战汗，而神识乃清者。如叶氏所云：“邪盛正虚，不能一战而解，停一二日再战汗而愈者”是也。倘若再战而神识不清，反加痰喘呃忒，则顿时生变，此不可不知。

19.凡有疝气之人，忽发寒热，肾囊肿大，其色带红者，防发囊痈，此其一也。又有不发囊痛者，或胯凹，或腿膝肿痛，色红，医作湿火例治。然吃烟之人，或高年正虚之辈，肿痛不已，而其脾胃薄弱，频仍作，盖肝肾之气上冲于胃也，此证必凶多吉少。用人参、丁香、柿蒂、旋覆花、代赭石等，止者生，不止者死。

20.曾见一种舌苔，舌根至舌心或黄或白，舌尖至舌心光红无苔，其舌心有苔无苔交界处，宛如刀切之状，此谓两截舌，阴阳不交之确证。又有一边有苔，一边无苔，左右各半者，此谓营卫隔绝，其证必凶。

21.江阴巷李三喜之妻，因夏月起造房屋，劳碌受热，至秋季遂患肛门之内，脏头之间，后重气坠，频欲登圊，但有红腻点滴些些，并无粪秽。自服制大黄解下干粪后稍松，但肛门坠痛，一日数十次，终不减。屡易诸医，皆以为痫疾，用川连、木香、苓、芍皆不效，已数十日矣，始邀余诊。脉尺部洪大，询其病由，因夏暑劳碌过度，湿热下注肠脏之头，结为脏毒。以致脏头肿热疼痛如刺，如得下脓血少许，则痛稍松，须仍气坠腹胀，则又欲登囿，虽有似乎痢疾，但腹中不痛，痛在脏头肛门之里，非痢疾乃脏毒。定方用川连、胡连、犀角、苦参子、槐米炭、地榆炭、金银花、象牙屑、刺猬皮、芦荟共等分为未，用猪脏头一个，酒煮烂，与前药和为丸，初服每朝二钱五分，半月后每朝一钱五分，以后逐渐减少。但服此方，必腹中略痛片刻，解下秽粪极臭，坠痛从此大松。服此丸二十日，忽然泻下污血鲜血有半桶许，举家惊煌，急来邀余。处以归脾汤，去木香，加白芍、阿胶，连服三贴，神气即复。仍服前丸，每日一钱，用黄芪、党参煎汤送下，从此渐臻坦途。
  门人缪礼和曰：此病究因劳乏受热，气陷热潜，宜用归脾汤加苦参、大黄为佳。斯言诚然，但余所用丸药，专主脏毒。如初起体质未虚，面湿热下注肠脏，则归脾汤加苦参、大黄为优也。

22.张川官之孙，年十八岁，冬月感寒夹积，腹痛泄泻。他医用吴萸、木香、乌药、槟、楂以温中消积，泄止得干屎，但少腹板窒，小便不利。适戚墅堰吴仲三子到锡，因请诊治，断为肠痈，用黄芪、银花、当归等味，一服，遂便下如水晶鱼脑之腻质。而老医赵桂三亦同声附和，于吴方加入延胡等味，服二三剂后，病势日笃，日夜泄白腻冻数十次，小便不通。邀余诊视，细绎病情，断非肠痛。适赵医亦至，碍于前辈，只得委屈周旋，立案曰：肠痈为病，有寒有热，热者大黄牡丹皮汤，寒者苡仁附子败酱散，此古人规则也。是证脉弦紧而不数，面色青而不渴，属寒积也。鄙意宜用温通。遂以肉桂五苓散加楂肉、砂仁，一服见效。即加炮姜、木香。第三方因溺后气向下坠，腰尻酸痛，全属阳虚气陷之象，用东垣法参人前方，如党参、升麻、冬术、肉桂、茯苓、泽泻、炮姜、木香、河子、鹿角、砂仁，连服三剂。大便白腻全止，脾胃已开，面色红活，遂去肉桂、减轻炮姜，服数剂全愈。
旭高曰：以上二证，李氏妇明明是脏毒，诸医以为痢疾，张氏孙显然寒痫，诸医反谓肠痈，是非颠倒，举世皆然，可慨也！
